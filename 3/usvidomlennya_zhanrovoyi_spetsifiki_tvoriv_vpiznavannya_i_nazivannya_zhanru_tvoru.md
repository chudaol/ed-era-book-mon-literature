<div id="hypercomments_widget" class="js-hypercomments-widget invisible"></div>

# Усвідомлення жанрової специфіки творів – впізнавання і називання жанру твору

<table>
  <tr>
    <td width="40%" align="center"><b>Зміст навчального матеріалу<b></td>
    <td width="60%" align="center"><b>Державні вимоги до рівня загальноосвітньої підготовки учнів</b></td>
  </tr>
  <tr>
    <td width="40%" style="vertical-align:top !important;">
<b>Народні героїко-фантастичні (чарівні) казки.</b> Спостереження за структурними особливостями цих творів. Особливий характер вимислу та фантазії таких казок: таємничі, зачаровані, незвичайні місця, предмети, істоти; надзвичайна сила, чудесні перетворення та ін.<br>
Герої (персонажі) героїко-фантастичних казок, їхні вчинки, мотиви поведінки (з допомогою вчителя). Добро і зло в казці.<br></td>
    <td width="60%" style="vertical-align:top !important;">
<i><b>Учень (учениця):</b></i><br>
<b>усвідомлює, називає</b> основні ознаки героїко-фантастичних казок: зачаровані, незвичайні предмети, істоти, чудесні перетворення, надзвичайна сила героїв і т.ін.;<br>
<b>правильно визначає, називає</b> героїв чарівних казок; <b>пояснює,</b> якими якостями наділені позитивні і негативні герої; <b>висловлює</b> свою оцінку щодо поведінки, вчинків персонажів; <b>робить висновок,</b> що добро у таких казках перемагає зло (з допомогою вчителя);<br></td>
  </tr>
  <tr>
    <td width="40%" style="vertical-align:top !important;">
<b>Прислів’я і приказки</b> як короткі, влучні, образні вислови повчального змісту. Тематика прислів’їв. Формування умінь вибрати з низки прислів’їв таке, що найточніше відображує основну думку твору.<br>
Спостереження за використанням прислів’їв і приказок у художніх творах та мовленні людей.<br></td>
    <td width="60%" style="vertical-align:top !important;">
<b>розпізнає</b> прислів’я і приказки з-поміж інших літературних жанрів;<br>
<b>називає,</b> теми прислів’їв (напр., про працю, навчання); <b>правильно вибирає</b> з низки прислів’їв таке, що найточніше відображує основну думку твору (на прикладі прислів’їв, які побутують у мовленні переважно у прямому значенні);<br></td>
  </tr>
  <tr>
    <td width="40%" style="vertical-align:top !important;">
<b>Вірші.</b> Розширення і поглиблення знань і умінь учнів про жанрові особливості віршів (рима, ритм, настрій, мелодика, уявні картини). Тематика дитячих віршів. Спостереження за мовою віршів.<br></td>
    <td width="60%" style="vertical-align:top !important;">
<b>вміє самостійно назвати</b> основні ознаки вірша (наявність рими ритму, поділ на строфи – без вживання терміну); <b>наводить</b> кілька прикладів віршів, різних за емоційним забарвленням, <b>пояснює,</b> які почуття висловлює поет у творі; <b>називає</b> основні теми дитячих віршів, які опрацьовувалися на уроках;<br></td>
  </tr>
  <tr>
    <td width="40%" style="vertical-align:top !important;">
<b>Акровірш (акростих)</b> як особлива форма вірша (віршованої загадки), у якому початкові літери рядків, прочитані згори вниз, становлять слово чи словосполучення.<br></td>
    <td width="60%" style="vertical-align:top !important;">
практично <b>розрізняє</b> акровірш; <b>називає</b> його основну відмінність від інших творів;<br></td>
  </tr>
  <tr>
    <td width="40%" style="vertical-align:top !important;">
<b>Оповідання. </b>Поглиблення знань, удосконалення умінь щодо структурних особливостей оповідання, типів персонажів, тематики оповідань.<br>
Формування умінь усвідомлювати умовність подій у літературному творі, їх відмінність від реальних, життєвих.<br>
Привернення уваги учнів до особистості автора твору.<br></td>
    <td width="60%" style="vertical-align:top !important;">
<b>називає</b> основні ознаки оповідання як жанру, <b>наводить</b> кілька прикладів; <b>пояснює</b>, хто є героями (персонажами) оповідань; <b>називає</b> основні теми дитячих оповідань, які опрацьовувалися під час навчання;<br>
<b>має уявлення</b> про умовність подій у літературному творі (з допомогою вчителя);<br>
<b>пояснює,</b> що відображені події у тому чи іншому оповіданні не є точною копією з реального життя;<br></td>
  </tr>
  <tr>
    <td width="40%" style="vertical-align:top !important;">
<b>Байка</b> як невеликий за обсягом, здебільшого віршований твір, у якому в гумористичній, алегоричній формі зображуються людські вчинки, характери, недоліки. <br>
Герої (персонажі) байок.<br></td>
    <td width="60%" style="vertical-align:top !important;">
<b>має початкове уявлення</b> про жанрові особливості байки як невеликого, здебільшого віршованого твору, у якому в алегоричній формі висміюються негативні риси характеру, вчинки людей; <b>правильно називає</b> героїв байок;<br></td>
  </tr>
  <tr>
    <td width="40%" style="vertical-align:top !important;">
<b>Повість, повість-казка</b> як прозові твори, у яких мають місце кілька подій; їх відмінність від оповідання та казки. Герої (персонажі) повістей, повістей-казок.<br></td>
    <td width="60%" style="vertical-align:top !important;">
практично <b>розрізняє</b> повість, повість-казку; <b>пояснює</b> їх відмінність від оповідання та казки; <b>правильно називає</b> героїв повістей, повістей-казок (на прикладі програмових творів);<br></td>
  </tr>
  <tr>
    <td width="40%" style="vertical-align:top !important;">
<b>П’єса</b> як драматичний твір, написаний для вистави. Дійові особи. Діалогічний характер побудови п’єси. Діалоги і монологи у п’єсі. Слова автора. Дії (картини) у п’єсі.<br></td>
    <td width="60%" style="vertical-align:top !important;">
<b>має уявлення</b> про основні жанрові ознаки п’єси, її відмінність від інших жанрів; <b>визначає</b> у п’єсі діалоги, монологи, слова автора, дії (картини); <b>вміє</b> брати участь у постановці дитячих п’єс.<br></td>
  </tr>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>