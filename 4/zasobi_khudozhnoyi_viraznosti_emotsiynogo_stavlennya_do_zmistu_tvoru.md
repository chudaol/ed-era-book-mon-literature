# Засоби художньої виразності, емоційно-оцінне ставлення читача до змісту твору

Усі види роботи над текстом у цьому напрямі, що рекомендовані для 3 класу, зберігають своє значення і в 4 класі. Підкреслюємо переважаючу роль тих видів художнього аналізу тексту, які формують у дітей увагу до засобів створення художніх образів, серед яких одним з найголовніших є художня виразність мови, з’ясування ролі епітетів, порівнянь, метафор, повторів, гіпербол в усній народній творчості та у творчості поетів і прозаїків.

Образність, як відомо, залежить не лише від лексичного значення слова, а й від його взаємозв’язку з іншими словами, мети, з якою воно використано автором. Ці особливості створюють варіанти художнього опису, основу для зіставлення різних способів художнього відображення. Однак у з’ясуванні ролі засобів художньої виразності аналіз тексту не повинен перетворюватись у “пояснювальне” читання.

Формування в учнів емоційно-оцінного ставлення до прочитаного передбачає включення завдань на виявлення і оцінювання стану героїв твору шляхом формулювання власних оцінних суджень (моральних, естетичних), виявлення авторської позиції щодо зображеного.

<table>
<thead>
  <tr>
    <th width="40%" align="center"><p>Зміст навчального матеріалу</p></td>
    <th width="60%" align="center"><p>Державні вимоги до рівня загальноосвітньої підготовки учнів</p></td>
  </tr>
</thead>
<tbody>
  <tr>
    <td width="40%" style="vertical-align:top !important;">
<b>Засоби художньої виразності, емоційно-оцінне ставлення читача до змісту твору</b></td>
    <td width="60%" style="vertical-align:top !important;">
<i><b>Учень (учениця):</b></i><br>
<b>уміє знаходити</b> в тексті засоби художньої виразності (епітет, метафору, без вживання терміна) порівняння;<br>
<b>з’ясовувати</b> з допомогою вчителя їх роль у тексті, у створенні художніх образів, описів;<br>
<b>використовує</b> художні засоби у власному мовленні (в описах, розповідях, творах), розуміє їх роль у тексті.<br>
<b>уміє висловлювати</b> емоційно-оцінні судження (морально-етичного і естетичного характеру); обґрунтовувати свою думку;<br>
<b>виявляти</b> ставлення автора до зображеного.<br></td>
  </tr>
</tbody>
</table>