# Коло читання

У 4 класі коло читання розширюється і систематизується шляхом упорядкування і узагальнення знань про раніше відомі жанри і авторів, а також залучення нових жанрів, творів та імен. З метою забезпечення перспективності у підготовці учнів до вивчення літератури в 5 класі збільшується питома вага жанрового і монографічного підходів у доборі та конструюванні навчального змісту за розділами і темами. Жанрова й авторська різноманітність залишаються провідними принципами добору змісту.

<table>
<thead>
  <tr>
    <th width="40%" align="center"><p>Зміст навчального матеріалу</p></td>
    <th width="60%" align="center"><p>Державні вимоги до рівня загальноосвітньої підготовки учнів</p></td>
  </tr>
</thead>
<tbody>
  <tr>
    <td width="40%" style="vertical-align:top !important;">
<b>Усна народна творчість.</b> Малі фольклорні форми: прислів’я, приказки, лічилки, загадки, усмішки; соціально-побутові казки, притчі, легенди, народні пісні.<br>
Міфи про створення світу і людей.<br>
<b>Поезія:</b> поетична палітра охоплює всі види віршів, з якими діти ознайомилися у попередніх класах. Крім авторів, твори яких діти читали у 2-3 класах, пропонуються твори І.Малковича, В.Симоненка, І.Драча, П.Усенка, Б.Чалого, Г.Черінь, І.Жиленко та ін.<br>
<b>Байки.</b> Л.Глібов, Є.Гребінка, Г.Бойко, П.Глазовий.<br>
<b>Сходинки до монографічного вивчення творчості.</b> Т.Шевченка, І.Франка, Лесі Українки, М.Рильського, Д.Павличка, Л.Костенко.<br>
<b>Проза:</b> оповідання, легенди, уривки з повістей - М.Коцюбинський, Марко Вовчок, Б.Грінченко, Остап Вишня, О.Довженко, О.Гончар, В.Близнець, О.Донченко, А.Григорук, В.Нестайко, С.Плачинда, І.Сенченко, М.Слабошпицький, В.Сухомлинський, Г.Тютюнник, М.Чумарна В.Чухліб, О.Дерманський, Л.Вороніна та ін.<br>
<b>П’єси.</b> Я.Стельмах, Н.Шейко-Медведєва.<br>
<b>Науково-художні, науково-популярні твори.</b> А.Лотоцький, В.Скуратівський, А.Григорук, Б.Лепкий, А.Коваль, П.Утевська, А.Давидов.<br>
<b>Довідкова література</b> в контексті завдань літературного розвитку і виконання творчих завдань.
<b>Сторінками дитячих журналів.</b><br>
<b>Зарубіжна література.</b> Казки, оповідання, уривки з повістей - В.Гюго, М.Твен, Р.Кіплінг, Алан Мілн, Джек Лондон, М.Пришвін, Е.Успенський,  М.Носов, Л.Керолл.<br></td>
    <td width="60%" style="vertical-align:top !important;">
<i><b>Учень (учениця):</b></i><br>
<b>має уявлення</b> про коло дитячого читання; <b>називає</b> теми дитячих творів;<br>
<b>співвідносить</b> прочитаний твір із певним жанром: казка, вірш, оповідання, повість, повість-казка, байка, п’єса; <br>
<b>розрізняє</b> казку народну і літературну; прозові, поетичні, драматичні твори; <b>називає</b> прізвища, імена українських письменників-класиків, а також тих письменників, із творами яких неодноразово зустрічалися під час навчання;<br>
<b>знає</b> назви, сюжети 6-7 фольклорних казок, а також літературних творів, прізвища, імена їхніх авторів; <b>знає напам’ять</b> 8 віршів; 2 уривки з прозових творів; 8-10 прислів’їв, <b>розуміє</b> їх зміст та <b>пояснює</b>, у якій життєвій ситуації доцільно вживати кожне з прислів’їв; <br>
<b>усвідомлює,</b> що читання є важливим джерелом знань, задовільнення пізнавальних інтересів, цікавого дозвілля; <b>знає і шанує</b> видатних культурних діячів, традиції українського народу.<br></td>
  </tr>
</tbody>
</table>