<div id="hypercomments_widget" class="js-hypercomments-widget invisible"></div>

# Смисловий і структурний аналіз тексту 

Смисловий і структурний аналіз тексту має практичну спрямованість і здійснюється у процесі його багаторазового перечитування, під час якого учні поступово готуються до глибшого аналізу та синтезування прочитаного, тобто узагальнення. 

У 3 класі <u>продовжується формування і удосконалення умінь, що були об’єктом роботи у 2 класі</u>, а також вводяться у читацьку діяльність нові уміння і способи опрацювання тексту.

<table>
<thead>
  <tr>
    <th width="40%" align="center"><p>Зміст навчального матеріалу</p></td>
    <th width="60%" align="center"><p>Державні вимоги до рівня загальноосвітньої підготовки учнів</p></td>
  </tr>
</thead>
<tbody>
  <tr>
    <td width="40%" style="vertical-align:top !important;">
Удосконалення умінь знаходити і пояснювати зв’язки між реченнями, абзацами і частинами тексту; самостійне визначення послідовності подій у творі і орієнтування у структурі тексту: зачин (початок), основна частина, кінцівка.
Самостійне складання простого плану до невеликих за обсягом і нескладних за будовою оповідань, науково-художніх, науково-популярних текстів.<br>
Користування планом для переказу прочитаного.<br>
Розвиток умінь запитувати і відповідати на матеріалі прочитаних текстів; ставити запитання до тексту; вступати в діалог (5 – 6 реплік) на основі прочитаного.<br>
Формування уміння аналізувати тексти з метою знаходження певних ознак описуваних предметів, явищ, подій, персонажів твору, встановлення причиново-наслідкових зв’язків, визначення нового, невідомого, узагальнення, доведення тощо.<br>
Формування уміння з допомогою вчителя та самостійно виділяти головне в прочитаному тексті; співвідносити головну думку прочитаного із заголовком, з прислів’ям, з ілюстраціями; знаходити в тексті слова, вислови, речення, які є ключовими для розуміння тексту, характеристики персонажів.<br>
Формування уміння розрізняти у творах елементи розповіді, опису, міркування.<br></td>
    <td width="60%" style="vertical-align:top !important;">
<i><b>Учень (учениця):</b></i><br>
<b>уміє знаходити і пояснювати</b> зв’язки між реченнями, абзацами і частинами тексту;<br>
<b>самостійно визначає</b> послідовність подій у творі;<br>
<b>самостійно складає</b> проект план до невеликих за обсягом і нескладних за будовою художніх і науково-художніх текстів;
<b>уміє користуватися</b> планом і малюнками для переказу прочитаного (детально, стисло, вибірково);<br>
<b>уміє самостійно формулювати</b> запитання до тексту;<br>
<b>уміє</b> з допомогою вчителя і самостійно <b>аналізувати</b> тексти, <b>виділяти</b> ознаки описуваних предметів, явищ, подій; вчинки дійових осіб;<br>
<b>висловлює</b> здогадки щодо можливого розвитку подій;<br>
<b>уміє</b> з допомогою вчителя і самостійно <b>встановлювати</b> причиново-наслідкові зв’язки, <b>визначати</b> головне, <b>узагальнювати, доводити</b> свою думку;<br>
<b>вміє визначати</b> у творах елементи розповіді, описи, міркування.<br></td>
  </tr>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>