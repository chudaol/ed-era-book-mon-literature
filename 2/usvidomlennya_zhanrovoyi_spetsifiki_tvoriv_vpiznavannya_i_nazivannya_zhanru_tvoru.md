<div id="hypercomments_widget" class="js-hypercomments-widget invisible"></div>

# Усвідомлення жанрової специфіки творів – впізнавання і називання жанру твору

<table>
  <tr>
    <td width="40%" align="center"><b>Зміст навчального матеріалу<b></td>
    <td width="60%" align="center"><b>Державні вимоги до рівня загальноосвітньої підготовки учнів</b></td>
  </tr>
  <tr>
    <td width="40%" style="vertical-align:top !important;">
<b>Дитячий ігровий фольклор.</b><br>
Ознайомлення учнів із зразками дитячої фольклорної поезії; розучування і відтворення їх в ігровій формі, опредмечування змісту (ілюстрування, ліплення, інсценізація тощо).<br></td>
    <td width="60%" style="vertical-align:top !important;">
<i><b>Учень (учениця):</b></i><br>
<b>пояснює</b> (на елементарному рівні) функції (призначення) жанрів дитячого ігрового фольклору, способи виконання; <b>правильно їх називає</b>; <br>
<b>бере участь</b> у колективному розучуванні зразків дитячого ігрового фольклору і відтворенні їх в ігровій формі.<br></td>
  </tr>
  <tr>
    <td width="40%" style="vertical-align:top !important;">
<b>Загадка</b> – популярний жанр народної творчості, що розповідає про предмет, явища, їх істотні ознаки, але не називає їх. Образність у зображенні предмета загадки.<br></td>
    <td width="60%" style="vertical-align:top !important;">
<b>пояснює</b> призначення загадок;<br>
<b>знає</b> напам’ять кілька загадок, <b>вміє</b> загадувати їх одноліткам.<br></td>
  </tr>
  <tr>
    <td width="40%" style="vertical-align:top !important;">
<b>Казка</b> як фольклорний літературний твір, у якому є вимисел, фантазія. Народні казки про тварин. Герої казок про тварин, їхні вдача, вчинки.<br>
Послідовність і розвиток подій у казках про тварин.<br>
Казкові прикмети: традиційні зачин, кінцівка, повтори, постійні епітети, звертання.<br>
Поняття про літературну казку.<br></td>
    <td width="60%" style="vertical-align:top !important;">
<b>усвідомлює</b> елементарні жанрові особливості народної казки: наявність у змісті вигадки, фантазії;<br> 
<b>розповідає</b> про особливості побудови: традиційний зачин, кінцівка, повтори;<br>
<b>визначає,</b> правильно <b>називає</b> героїв казок про тварин; на основі спостережень за поведінкою вчинками, персонажів у казках <b>розповідає</b> про домінуючі риси їх характеру, <b>передає</b> це голосом під час читання, інсценування;<br> 
<b>висловлює</b> елементарні узагальнені оцінні судження: лисиця – хитра, вовк – злий; заєць – боягуз і т. ін.;<br> 
<b>пояснює</b>, що літературна казка – це авторський твір.<br></td>
  </tr>
  <tr>
    <td width="40%" style="vertical-align:top !important;">
<b>Вірш.</b> Графічна форма тексту. Рима, ритм, настрій у вірші; автор твору, думки і почуття автора.<br>
Декламація віршів. Інтонаційні мовні та позамовні засоби виразності (сила голосу, темпоритм, тон).<br>
Виявлення ознак (слів, словосполучень, розділових знаків у тексті), що вказують на необхідність зміни засобів виразності під час читання (декламації).<br>
Найпростіші прийоми заучування віршів напам’ять (за опорними малюнками, опорними словами).<br>
Розвиток поетичного слуху. <br></td>
    <td width="60%" style="vertical-align:top !important;">
<b>виявляє</b> практично ознаки віршованого тексту: графічну форму, наявність рими; на елементарному рівні <b>розрізняє</b> вірші за емоційним забарвленням (веселі, сумні);<br>
<b>виділяє</b> в тексті слова, словосполучення, розділові знаки, що вказують на відповідні темп, силу голосу, тон звучання (з допомогою вчителя). Після попередньої підготовки <b>читає</b> виразно вірш;<br>
<b>користується</b> найпростішими прийомами заучування віршів напам’ять (за опорними словами, опорними малюнками, строфами); на кінець навчального року <b>знає напам’ять</b> 6-7 віршів.<br></td>
  </tr>
  <tr>
    <td width="40%" style="vertical-align:top !important;">
<b>Оповідання</b> як невеликий розповідний художній твір про якийсь випадок, епізод із життя героя.<br>
Особливості відтворення подій у тексті.<br>
Персонажі (герої) оповідання, їхні вчинки, мотиви поведінки.<br>
Автор оповідання, його ставлення до героя, його вчинків. Тема, основна думка твору.<br></td>
    <td width="60%" style="vertical-align:top !important;">
<b>розрізняє</b> оповідання за найпростішими жанровими ознаками; <b>виділяє,</b> правильно <b>називає</b> персонажів оповідання; <b>висловлює</b> свою думку щодо поведінки героїв, <b>виявляє</b> розуміння авторського ставлення до персонажів, їхніх вчинків (з допомогою вчителя).<br></td>
  </tr>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>