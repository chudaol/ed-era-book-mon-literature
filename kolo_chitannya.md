<div id="hypercomments_widget" class="js-hypercomments-widget invisible"></div>

Коло читання 
=============================================
<p>Коло читання молодших школярів охоплює твори різних родів і жанрів для дітей цього віку з кращих надбань української і зарубіжної літератури.</p>
<ul>
<li>Твори усної народної творчості – малі фольклорні форми: загадки, скоромовки, прислів’я, приказки, ігровий фольклор, казки, легенди, міфи.</li>
<li>Літературні казки українських та зарубіжних авторів.</li>
<li>Твори українських і зарубіжних письменників-класиків, які ввійшли в коло дитячого читання.</li>
<li>Твори сучасної дитячої української та зарубіжної літератури.</li>
<li>Дитяча періодика: газети і журнали.</li>
<li>Довідкова література: словники, довідники, енциклопедії для дітей.</li>
</ul>
<p>За жанрово-родовими формами – це <u>епічні</u> твори: оповідання, байки, повісті, повісті-казки; <u>ліричні</u>: твори різного змісту і форми; <u>драматичні</u>: п’єси для дітей.</p>
<p>За тематичним спрямуванням – твори про природу у різні пори року; твори про дітей, їхні стосунки, взаємини в сім’ї, школі; ставлення до природи, людей, праці, сторінки з життя видатних людей; твори, у яких звучать мотиви любові і пошани до рідної землі, мови, традицій українського та інших народів; утверджуються (добро, людяність, працелюбність, честь, дружба); гумористичні твори; науково-художні твори про живу і неживу природу; пригодницькі твори, фантастика.</p>
<p>Перелік авторів і творів, які визначені цією змістовою лінією по класах, має рекомендований характер і може бути змінений авторами, укладачами підручників, учителями.</p>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>